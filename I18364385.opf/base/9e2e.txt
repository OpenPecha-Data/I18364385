/ /sa skya pa'i gdung rabs bzhugs pa'i dbu phyogs lags so/ /

/ / oM swa sti/ gu ru budha bo dhi satwa bhyaH na mo na maH gang zhig lha dbang tshangs pa 'jig rten skyong pa'i gtsug nor dri med kyis/ /gang zhig zhabs pad dri med rtag bsten
chu srin rgyal mtshan dpung tshogs rnams/ /rnam par bcom zhing dri med dam chos 'khor lo cher bskor gdul bya rnams/ /srid pa'i gzeb las nges par bsgral te thar pa'i
grong du 'jug mdzad gang der 'dud/ /shes bya'i mkha' la mkhyen pa'i chu 'dzin rab dkrigs nas/ /brtse ba'i char gyis gdul bya'i myu gu bskrun mdzad cing/ /zab lam 'brug sgra
cher sgrogs thugs rje'i glog phreng gis/ /mi shes mun stug drung nas nges 'byin gang de rgyal/ /thub pa'i bstan pa byang nas byang gi phyogs su rgyas par 'gyur/ /zhes
gsungs pa'i tshul bzhin du/ ji ltar byon tshul dang/ de 'dzin pa'i skyes bu dam pa rnams kyi gdung rabs cung zad

/ /tsam zhig brjod na/ lha mtho'o der snyan btsan gyi sku ring la dam pa'i chos kyi thugs brnyees/ srong btsan sgam po'i sku ring la srol btod/ lo tstsha ba thon mi legs dag
byung/ khri srong lde btsan sku ring la dar zhing rgyas par mdzad de/ mtho stobs kyi dbang phyug slob dpon padma a kA ra dang/ mkhyen rabs kyi dbang phyug slob dpon bo
dhi satwa shAnta rakShi ta la sogs pa paNDi ta mang po byon zhing bod yul du btsun pa la snga ba 'di rnams rab tu byung bar mdzad de/ dba' ra na rakShi ta/ dba' dznya nandre
rakShi ta/ rad nendra rakShi ta/ su ga warmA rakShi ta/ bai ro tsa na rakShi ta/ nA gendra ra kShi ta rnams ste sad mi mi bdun zhes grags so/ 'di rnams la ska bi shri
ku di rakShi la sogs pa lo tstsha ba chen po brgya rtsa brgyad kyis blo sbyangs la/ de rnams la/ ca ro nA ga dhA dza la sogs pa'i lo tstsha ba stong gis blo sbyangs mdzad
par grag go/ khri srong lde btsan gyi sku ring la nang blon la gtogs pa 'khon dpal po che zhes bya ba la sras bzhi 'khrungs pa'i che ba khri mdzes lha legs/ gnyis pa tshe
la dbang phyug/ gsum pa klu'i dbang po bsrung ba ste/ sad mi mi bdun gyi nang na blo gros gsal bar grags/ bzhi pa tshe 'dzin zhes bya ba'i sras po/ slob dpon pad ma'i
dngos slob rdo rje rin po che zhes bya de'i sras shes rab yon tan/ de'i sras yon tan 'byung gnas/ de'i sras tshul khrims rgyal po/ de'i sras rdo rje gtsug gtor/ de'i sras

dge skyabs/ de'i sras dge mthong/ de'i sras bal po/ de'i sras shAkya blo gros/ de'i sras gnyis kyis gcen po shes rab tshul khrims/ gcung dkon mchog rgyal po/ de'i sras sa chen
kun dga' snying po/ de'i sras sku mched bzhi la/ gcen po kun dga' 'bar rgya gar du sku gshegs/ gnyis pa rin po che bsod nams rtse mo/ gsum pa rje btsun grags pa rgyal
mtshan/ bzhi pa slob dpon dpal chen 'od po/ de'i sras sku mched gnyis 'khrungs pa'i gcen po chos rje sa skya paNDi ta chen po/ gcung po bsod nams rgyal mtshan/ de la btsun
lo lnga yod pa'i chen ma jo jo kun snying la sras gnyis bltams pa'i gcen po bla ma dam pa 'phags pa/ gcung 'gro mgon phyag na/ de'i sras dharma pa la rakShi ta/ slob dpon
bsod nams rgyal mtshan gyi btsun mo gnyis pa jo mo 'bro la/ lcam sring gnyis bltams pa'i sras slob dpon rin chen rgyal mtshan dpal bzang po/ sras mo slob dpon ma mdo
sde/ btsun mo gsum pa gung thang rtsad po'i sras mo lha gcig mdzes ma la sras mo gnyis bltams pa slob dpon ma bsod nams 'bum dang/ slon dpon ma nyi ma 'bum btsun mo bzhi
pa lha gcig mdzes ma'i nye gnas ma jo jo rdo rje ldan gyi sras po slob dpon ye shes 'byung gnas/ btsun mo lnga pa jo lcam hor mo'i sras mo slob dpon ma rin chen 'byung gnas/
slob dpon ye shes 'byung

/ /gnas kyi sras/ bdag nyid chen po bzang po dpal gyi jo mo la la sras lcam sring bcu gsum 'khrungs pa'i gcen po slob dpon chen po bsod nams bzang po dbang yul rgya mo la 'khrungs/
ma gcig zhang btsun ma la 'khrungs pa'i sras/ bla ma chen po kun dga' blo gros rgyal mtshan dpal bzang po/ ma gcig kun dga' nam mkha'i rgyan la sras gnyis 'khrungs
pa'i gcen po/ bla ma kun dga' legs pa'i 'byung gnas blo gros rgyal mtshan dpal bzang po/ gcung po bla ma kun dga' rgyal mtshan dpal bzang po/ ma gcig nam mkha' rgyal mo
la sras gsum 'khrungs pa'i gcen po/ nyi ma rgyal mtshan dpal bzang po/ gnyis pa nam mkha' legs pa'i blo gros rgyal mtshan dpal bzang po/ gsum pa nam mkha' rgyal mtshan
dpal bzang po/ ma gcig gzhon nu 'bum la sras gsum 'khrungs pa'i gcen po bla ma kun dga' nyi ma rgyal mtshan dpal bzang po/ gnyis pa bla ma don yod rgyal mtshan dpal bzang
po/ gsum pa bla ma bsod nams rgyal mtshan dpal bzang po/ ma gcig nyi ma rin chen la lcam sring gnyis 'khrungs pa'i gcung po bla ma kun dga' legs pa'i blo gros rgyal mtshan
dpal bzang po/ lcam mo slob dpon kun dga' 'bum lags so/ gdung rgyud rnam par dag pa 'di rnams kyis bod dang bod chen po dang/ rgya nag dang/ hor yul/ yu gur

ka'u le/ sman rtse la sogs pa rnams su sangs rgyas kyi bstan pa dar zhing rgyas par mdzad nas skal ba dang ldan pa'i gdul bya dpag tu med pa smin cing grol bar mdzad cing/
bstan pa'i sgron me chen por gyur to/ snyigs dus gangs ri'i khrod 'dir thub dbang gnyis pa dpal ldan sa skya pa'i/ gdung rgyud rnam dag dri med phreng 'dis bstan pa'i sgron
me legs spar nas/ skye 'gro'i blo mun drungs nas macom te thar pa'i grong du phyin mdzad pa'i/ 'gro ba'i 'dren pa mtshungs pa med rnams rtag tu bzhugs shing rgyal gyur
cig/ de ltar rgyal sras gdung rabs rnams// cung zad 'dir sdebs dge ba des// 'gro rnams srid mtsho las brgal nas// 'gro mgon mchog rnams mnyes byed shog// bstan pa'i sgron
me shin tu gsal bar mdzad cing 'gro ba rnams kyi blo'i rgud pa mtha' dag sel bar mdzad pa'i bdag rkyen nor bu rin po che dbang gi rgyal po ltar gyur pa'i bla ma dam pa
rnams kyi gdung rabs cung zad tsam brjod pa 'di ni/ dga' ba can gyi lo dbo'i zla ba'i yar ngo'i tshes brgyad la btsun pa rgyal ba'i mtha' can gyis dpal sa skyar sbyar ba'o//src:
text ends here! | ka la bing ltar snyan cing don bzang ba'i// kha ltar gdams pa'i man ngag mdo tsam zhig// ga le bshad kyi sgra don dpyod gyis las// nga rgyal la
sogs spong la mnyan par gyis// ca co dar dir glu dang 'dod yon dang// cha lugs mdzes pa'i rgyan dang 'khor mang ldan// ja chang gser

/ /dngul longs spyod phun tshogs kyang// nya sogs rgya nang chud pa ji bzhin no// ta la la sogs mdo rgyud du ma rnams// tha rgod dang 'dra'i sems 'di gdul phyir gsungs// da
dung rang gi sems la mi lta na// na bun bzhin du nam zhig yal gyur kye// pa lakSha ltar g.yo ba'i rig pa 'di// pha mtha' med pa'i 'khor bar yang yang 'khor// ba mos phog
pa'i rtsa zil dran gyis la// ma yengs dam pa bston cig rigs kyi bu// tsa ko ra ltar gcig pur gnas bya zhing// tsha zer skyob pa'i gnas su shing drung bsten// dza gur ltar
du lus sems dngul gyis la// wa le lta zhing ma yengs dang la zhog// zha long 'on sogs spangs pa'i dal 'byor 'di// za 'og lta bu'i snang bas slu 'brid byas// 'a 'u dar dir
snyan grags rmi lam 'dra// ya mtshan 'khrul snang da lta bcad na legs// ra bas bskor ba'i nyes pa'i btson ra nas// la gor phyi shol ma byed 'bros na ran// sha khrag rus
dang rig pa nam zhig 'bral// sa lam tshe 'dir bgrod na mi legs sam// ha cang thal ba'i rang sems chud zos la/ a wa Dhu ti rin chen rnam rgyal gyis// a sogs yi ge spel ba'i
snying gtam bshad// a la la ho sems la phan par shog// ces pa rang gi sems la gros 'debs pa'i yi ge sgra tshad pa rin chen rnam rgyal gyis sbyar ba'o// dge'o// gcig zhus//

